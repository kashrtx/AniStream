uBO Lite (uBOL) е блокер за съдържание, базиран на MV3.

Наборът от правила по подразбиране съответства на набора от филтри по подразбиране на uBlock Origin:

- Вградени списъци с филтри на uBlock Origin
- EasyList
- EasyPrivacy
- Списък със сървъри на Peter Lowe за реклами и проследяване

Можете да включите още набори от правила, като посетите страницата с опции – щракнете върху иконата „зъбно колело“ в изскачащия панел.

uBOL е изцяло декларативен, което означава, че няма нужда от постоянен процес на uBOL за филтриране, а филтрирането на съдържание, базирано на инжектиране на CSS/JS, се извършва надеждно от самия браузър, а не от разширението. Това означава, че самият uBOL не консумира ресурси на процесора/паметта, докато тече блокирането на съдържанието – работният процес на услугата на uBOL е необходим _само_ когато взаимодействате с изскачащия панел или страниците с опции.

uBO Lite (uBOL) je blokovač obsahu založený na MV3.

Predvolený súbor pravidiel zodpovedá predvolenému súboru filtrov uBlock Origin:

- Vstavané zoznamy filtrov uBlock Origin
- EasyList
- EasyPrivacy
- Zoznam reklamných a sledovacích serverov Petra Lowea

Ďalšie súbory pravidiel môžete povoliť na stránke s možnosťami – kliknite na ikonu _súkolesia_ vo vyskakovacom paneli.

uBOL je úplne deklaratívny, čo znamená, že na filtrovanie nie je potrebný trvalý proces uBOL a filtrovanie obsahu založené na injektovaní CSS/JS spoľahlivo vykonáva samotný prehliadač, a nie rozšírenie. To znamená, že samotný uBOL nespotrebúva zdroje CPU/pamäte, kým prebieha blokovanie obsahu -- proces uBOL Service Worker je potrebný _len_ pri interakcii s vyskakovacím panelom alebo stránkami možností.
